320 · Lttrauas Quaoarussrnas

abhinc mensem Rbus in Christo P. Natalis ¹; quo tempore, etsi
a consuetis laboribus et exercitiis minime cessatum est quando,
si secus fieret, responderi obedientiae nequaquam posset, eo
tamen segnius remissiusque facta sunt omnia, quo velut pastore
oves destitutae, aut magistro privati discipuli, continere se
domi omneS, et una consolatoris exspectare adventum quam
in medium prodire mallebant. Quamobrem tacerem quidem
ego potius, aut uno verbo nostram omnium ineptiam et impe-
ritiam confiterer, quam ea recensenda susciperem, quae scri·
pturus sum, nisime, ut id faciam, et dignitas urgeret obedien ·
tiae, et tua hortaretur humanitas, pietasque invitaret, quae
nihil parvipendi putat oportere, quod, quamvis minimum sit,
citra divinum tamen auxilium fieri a quoque non potest.

Ut igitur aliquando incipiam nec te diutius morer ¹, quod
ad domesticorum attinet vitae rationem et studia, nihil his
quatuor mensibus immutatum est. Idem orandi, idem studendi,

idem quoque legendi modus est qui ante fuit, majore tamenin
dies profectu crescenteque magis ac magis omnibus animo,

non ad permanendum modo in vocatione, sed ad vivendum
etiam prout in ea decet. ’

De J'uvenibus quoque, qui in domo probationis sub D. Corne·
, lio ³ vivunt, idem penitus dixerim, ita confirmatos illorum ani-
mos esseut nihil in praesentia desiderari merito posse videa-
tur. Quod quidem saepe nobis visum est, sed paucis ante diebus
potissimum. Nam cum celebris certusque rumor turcam adven·
tare cum classe et exercitu non modico, has regiones imples-
set, praesertimque haec civitas ab ipso crederetur invadenda,
tantum abfuit ut adolescentes, parentum scilicet memoreS, de
repetendis domibus aut fugiendo cogitarent, utnon modo nobis·
cum se morituros lubenter, sedet rogaturos (si ita res eveni-
ret) dicerent, audacterque pollicerentur, ut his facultas daretur,
quo, adhortandi causa et commonendi milites civesque, ut ea
facerent quae Christi milites decerent, ad urbis moenia profici·
scerentur. Hoc, praeter caetera, quae quotidie in his videmus

ί Messanam. Drepanum ct in alias civitates Pro-regi comes suerat primis huius
anal mensibus Natalis.

¹ Quae hucusque dixit Antonius. linea circumducta conclusit Polancus ne transcri-
berentur; itaque a sequentibus verbis quod ud domesticorum... initium sumunt trau·
sumpta exemplaria.

ὅ Ρ. Cornelius Wishaven.

 

